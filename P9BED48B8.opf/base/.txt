rgya gar skad du | na maḥtā rā e ka biṃ śa ti sto tra gu ṇa hi ta sā ka | bod skad du | sgrol
ma la phyag 'tshal nyi śu rtsa gcig gis bstod pa phan yon daṅ bcas pa |

rje btsun ma 'phags ma sgrol ma la phyag 'tshal lo ||

phyag 'tshal sgrol ma myur ma dpa' mo | |spyan ni skad cig glog daṅ 'dra ma | |'jig rten gsum
mgon chu skyes źal gyi | |ge sar phye ba las ni byuṅ ma | |(1)

phyag 'tshal ston ka'i zla ba kun du | |gaṅ ba brgya ni brtsegs pa'i źal ma | |skar ma stoṅ
phrag tshogs pa rnams kyis | |rab tu phye ba'i 'od rab 'bar ma | |(2)

phyag 'tshal gser sṅo chu nas skyes kyi | |pad+mas phyag ni rnam par brgyan ma | |sbyin pa brtson
'grus dka' thub źi ba | |bzod pa bsam gtan spyod yul ñid ma | |(3)

phyag 'tshal de bźin gśegs pa'i gtsug tor | |mtha' yas rnam par rgyal bar spyod ma | |ma lus
pha rol phyin pa thob pa'i | |rgyal ba'i sras kyis śin tu bsten ma | |(4)

phyag 'tshal tuttā ra hūṃ yi ge1 | |'dod daṅ phyogs daṅ nam mkha' gaṅ ma | |'jig rten bdun po
źabs kyis mnan te | |lus pa med par 'gugs par nus ma | |(5)

phyag 'tshal brgya byin me lha tshaṅs pa | |rluṅ lha sna tshogs dbaṅ phyug mchod ma | |'byuṅ
po ro laṅs dri za rnams daṅ | |gnod sbyin tshogs kyis mdun nas bstod ma | |(6)

phyag 'tshal traṭ2 ces bya daṅ phaṭ kyis | |pha rol 'khrul 'khor rab tu 'joms ma | |g.yas bskum
g.yon brkyaṅ źabs kyis mnan te | |me 'bar 'khrugs pa śin tu 'bar ma | |(7)

phyag 'tshal tu re 'jigs pa chen mo | |bdud kyi dpa' bo rnam par 'joms ma | |chu skyes źal ni
khro gñer ldan mdzad | |dgra bo thams cad ma lus gsod ma | |(8)

phyag 'tshal dkon mchog gsum mtshon phyag rgya'i | |sor mos thugs kar rnam par brgyan ma | |ma
lus phyogs kyi 'khor los brgyan pa'i | |raṅ gi 'od kyi tshogs rnams 'khrug ma | |(9)

phyag 'tshal rab tu dga' ba brjid pa'i | |dbu rgyan 'od kyi phreṅ ba spel ma | |bźad pa rab
bźad tu ttā ra yis | |bdud daṅ 'jig rten dbaṅ du mdzad ma | |(10)

phyag 'tshal sa gźi skyoṅ ba'i tshogs rnams | |thams cad 'gugs par nus ma ñid ma | |khro gñer
g.yo ba'i yi ge hūṃ gis | |phoṅs pa thams cad rnam par sgrol ma | |(11)

phyag 'tshal zla ba'i rtse mos dbu brgyan | |brgyan pa thams cad śin tu 'bar ma | |ral pa'i
khrod na 'od dpag med las | |rtag par śin tu 'od ni mdzad ma | |(12)

phyag 'tshal bskal pa tha ma'i me ltar | |'bar ba'i phreṅ ba'i dbus na gnas ma | |g.yas brkyaṅ
g.yon bskum kun nas bskor dgas | |dgra yi dpuṅ ni rnam par 'joms ma | |(13)

phyag 'tshal sa gźi'i ṅos la phyag gi | |mthil gyis bsnun ciṅ źabs kyis brduṅ ma | |khro gñer
can mdzad yi ge hūṃ gis | |rim pa bdun po rnams ni 'gems ma | |(14)

phyag 'tshal bde ma dge ma źi ma | |mya ṅan 'das źi spyod yul ñid ma | |svā hā oṃ daṅ yaṅ dag
ldan pas | |sdig pa chen po 'joms pa ñid ma | |(15)

phyag 'tshal kun nas bskor rab dga' ba'i | |dgra yi lus ni rab tu 'gems ma | |yi ge bcu pa'i
ṅag ni bkod pa'i | |rig pa hūṃ las sgron ma ñid ma | |(16)

phyag 'tshal tu re'i źabs ni brdabs pas | |hūṃ gi rnam pa'i sa bon ñid ma | |ri rab man dā ra
daṅ 'bigs byed | |'jig rten gsum rnams g.yo ba ñid ma | |(17)

phyag 'tshal lha yi mtsho yi rnam pa'i | |ri dags rtags can phyag na bsnams ma | |tā ra gñis
brjod phaṭ kyi yi ges | |dug rnams ma lus par ni sel ma | |(18)

phyag 'tshal lha yi tshogs rnams rgyal po | |lha daṅ mi'am ci yis bsten ma | |kun nas go cha
dga' ba'i brjid kyis | |rtsod daṅ rmi lam ṅan pa sel ma | |(19)

phyag 'tshal ñi ma zla ba rgyas pa'i | |spyan gñis po la 'od rab gsal ma | |ha ra gñis brjod
tu ttā ra yis | |śin tu drag po'i rims ni sel ma | |(20)

phyag 'tshal de ñid gsum rnams bkod pa'i | |źi ba'i mthu daṅ yaṅ dag ldan ma | |gdon daṅ ro
laṅs gnod sbyin tshogs rnams | |'joms pa tu re rab mchog ñid ma | |(21)

rtsa ba'i sṅags kyis bstod pa 'di daṅ | |phyag 'tshal ba ni ñi śu rtsa gcig | |lha mo la gus
yaṅ dag ldan pa'i | |blo ldan gaṅ gis rab tu brjod pas | |(22)

srod daṅ tho raṅs laṅs par byas nas | |dran pas mi 'jigs thams cad rab ster | |sdig pa thams
cad rab tu źi ba | |ṅan 'gro thams cad 'joms pa ñid do | (23)

rgyal ba bye ba phrag bdun rnams kyis | |myur du dbaṅ ni bskur bar 'gyur la | |'di las che ba
ñid ni 'thob ciṅ | |saṅs rgyas go 'phaṅ mthar thug der 'gro | |(24)

de yi dug ni drag po chen po | |brtan gnas pa'am gźan yaṅ 'gro ba | |zos pa daṅ ni 'thuṅs pa
ñid kyaṅ | |dran pas rab tu sel ba ñid thob | |(25)

gdon daṅ rims daṅ dug gis gzir ba'i | |sdug bsṅal tshogs ni rnam par spoṅ ste | |sems can gźan
pa rnams la yaṅ ṅo | |gñis gsum bdun du mṅon par brjod na | |(26)

bu 'dod pas ni bu thob 'gyur źiṅ | |nor 'dod pas ni nor rnams ñid thob | |'dod pa thams cad
thob par 'gyur te | |bgegs rnams med ciṅ so sor 'joms 'gyur | |

bcom ldan 'das ma sgrol ma la yaṅ dag par rdzogs pa'i saṅs rgyas kyis bstod pa gsuṅs pa rdzogs
so || ||

